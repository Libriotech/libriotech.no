---
layout: page
title: Gratis Koha
permalink: /gratis-koha/
---

<div style="clear: right; float: right;"><a href="/koha"><img src="/files/img/logo-koha-web.png" height="104" width="248" alt="Koha logo" title="Koha logo"/></a></div>

<p><a href="http://koha-community.org/">Koha</a> er et fritt biblioteksystem. Dette innebærer at kildekoden til systemet er tilgjengelig under en fri lisens, og at hvem som helst kan laste denne ned og ta den i bruk uten å spørre noen om lov eller betale for det. Samtidig er Koha et relativt komplekst stykke programvare som krever en vevtjener, database osv for å fungere. Dette medfører at det for mange vil fremstå som vanskelig å installere programvaren og ta den i bruk på egen hånd. For å bøte på dette tilbyr nå Libriotech gratis Koha-installasjoner til alle nordiske bibliotekfolk som måtte ønske det.</p>

<p>(Bibliotek kan også få gratis og uforpliktende prøveinstallasjoner for å gjøre seg kjent med koha. Bare <a href="/om">ta kontakt</a>!)</p>

<h2>Tilgang</h2>

<p>For å få deg din egen, private installasjon av Koha sender du en e-post til post@libriotech.no med følgende opplysninger:</p>

<ul>
<li>Fullt navn</li>
<li>E-postadresse der Libriotech kan kontakte deg om forhold som har med installasjonen å gjøre, for eksempel oppgraderinger av programvaren eller endringer i villkårene</li>
<li>Noen få ord om din tilknytning til den nordiske bibliotekbransjen</li>
<li>Din Koha-installasjon vil få en adresse på formen http://dinkatalog.priv.bibkat.no/. Du kan selv velge hva som skal brukes i stedet for "dinkatalog" i adressen, og du må oppgi hva du ønsker å bruke i e-posten</li>
</ul>

<p>Ved å sende inn en henvendelse som beskrevet ovenfor samtykker du i vilkårene nedenfor.</p>

<h2>Vilkår</h2>

<p>Installasjonen er kun ment til privat bruk. Dette innbefatter ikke bruk på vegne av klubber, lag, foreninger osv.</p>

<p>Brukeren er ansvarlig for all bruk av instansen, inkludert funksjoner som kommentarer, tagger, bruk av eksterne tjenester (omslagsbilder, kommentarer osv), utsending av e-post, henting av data via Z39.50/SRU osv. Dette innbefatter også andre personer som brukeren velger å gi tilgang til de interne funksjonene i Koha.</p>

<p>Libriotech kan avslutte tjenesten med 2 måneders forvarsel. Du har da rett på en komplett mysqldump av alle dine data.</p>

<p>Libriotech kan avslutte installasjoner som ikke har vært i bruk på 6 måneder.</p>

<p>Teksten "Gratis Koha til privat bruk, levert av Libriotech" (eller tilsvarende) nederst på sidene i OPACen skal ikke fjernes eller skjules.</p>

<p>Libriotech tilbyr ikke brukerstøtte på installasjonene, det forutsettes at brukerne melder seg på <a href="http://mailman.kunnskapsallmenning.no/mailman/listinfo/koha-norge">epostlista koha-norge</a> (eller tilsvarende for andre land og områder) og bruker denne aktivt når det trengs. Det oppfordres også til aktiv deltagelse på <a href="http://koha-community.org/support/koha-mailing-lists/">de internasjonale postlistene</a> og på <a href="http://koha-community.org/get-involved/irc/">IRC</a>. Se forøvrig <a href="/om-koha">Om Koha</a>.</p>

<p>Libriotech vil kunne sende ut informasjon til brukerne, feks om oppdatering til nye versjoner og det er brukerens ansvar å gi beskjed om eventuelle endringer av e-postadresse. E-postadresser som er samlet inn til dette formålet vil ikke under noen omstendigheter bli brukt til andre formål, eller bli videreformidlet til andre.</p> 

<p>Libriotech kan opprette en åpent tilgjengelig fortegnelse over OPACene til de som benytter seg av tilbudet, men uten at navn på enkeltpersoner fremkommer. Det brukeren har valgt for å erstatte "dinkatalog" i domenenavnet (se avsnittet om tilgang ovenfor) vil bli brukt for å identifisere de ulike installasjonene.</p>

<p>Libriotech kan endre disse vilkårene etter behov, men plikter da å gjøre samtlige brukere oppmerksomme på hvilke endringer som er gjort, pr e-post.</p>

<h2>Begrensninger</h2>

<p>Installasjonene har per i dag noen utilsiktede begrensninger:</p>

<ul>
<li>Utsending av e-post er foreløpig ikke aktivisert</li>
<li>Nyheter kan ikke redigeres med en WYSIWYG editor, dette skyldes en feil i pakkingen av oversettelsene av Koha og det jobbes med å løse dette.</li>
<li>Det er foreløpig ikke mulig å åpne tilgang til de bibliografiske dataene i installasjonene via Z39.50/SRU</li>
</ul>

<p>Disse begrensingene skyldes i hovedsak den nye måten installasjonen av Koha er gjort på for de gratis installasjonene (med Debian-pakker). Denne måten å gjøre det på er for tiden under utvikling, og det forventes at løsninger vil foreligge i løpet av rimelig tid. Disse begrensningene gjelder ikke for betalende kunder, som foreløpig får sine installasjoner utført på en annen måte.</p>

<h2>Diverse</h2>

<p>Vær ellers OBS på følgende:</p>

<ul>
<li>Siden dette er en gratis tjeneste vil den ikke kunne komme først i køen dersom det oppstår problemer som også omfatter Libriotechs betalte tjenester.</li>
<li>Tjenesten ligger ikke på samme server som den som beyttes for Libriotech sine betalende kunder, og vil derfor ikke nødvendigvis ha samme ytelse som den betalende kunder har.</li>
</ul>
