---
layout: post
title: Om Koha hos NOLUG
created: 1391462231
categories:
- nyheter
- koha
---
<p>Jeg har fått æren av å bli invitert til <a href="http://nolug.no/">NOLUG</a> for å presentere Koha:</p>

<blockquote><p>Vi har gleden av å få Magnus Enger til Nolug for å fortelle mer om Koha.

Koha er et web-basert biblioteksystem som har vært i bruk siden januar 2000, og som i dag brukes av tusenvis av små og store bibliotek over hele verden. Systemet er tilgjengelig under en fri lisens, noe som betyr at hvem som helst kan ta systemet i bruk, uten å betale lisenser eller spørre noen om lov. Det er etter hvert en del bibliotek i Norge som bruker Koha. Nå skal også Deichmanske bibliotek ta det i bruk.</p><p>Kanskje det er flere som er interessert i å lære mer om systemet? På neste Nolug-møte 26. februar har dere anledning til å bli nærmere kjent med systemet.</p></blockquote>

<p>Jeg planlegger å snakke ca 30 minutter om bakgrunn, historikk, utvikling, kvalitetskontroll osv, og bruke ca 60 minutter på praktisk gjennomgang av noen av de sentrale funksjonene i Koha. Er du nysgjerrig på Koha er det bare å møte opp!</p>
