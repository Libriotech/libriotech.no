---
layout: post
title: KohaNor
created: 1251287120
categories:
- kohanor
---
<p>Man kan sikkert mene mangt og meget om NORMARC, men jeg tror ikke vi kommer bort fra at Koha trenger støtte for dette formatet om norske bibliotek skal vurdere å bytte system. Antagelig er det skummelt nok å satse på fri programvare om man ikke må lære seg en ny dialekt av MARC i tillegg. Som en konsekvens av dette har jeg så smått startet arbeidet med å utvikle støtte for NORMARC i Koha, under navnet KohaNor. Jeg har opprettet et "<a href="http://github.com/MagnusEnger/KohaNor/tree">repositorium</a>" for dette arbeidet på en tjeneste som heter GitHub. Her vil jeg fortløpende legge ut det arbeidet jeg gjør, samtidig som jeg henter inn de fortløpende oppdateringene som gjøres på "selve" Koha, slik at det skal være mulig å gjøre oppdaterte installasjoner basert på KohaNor. Dette vil være aktuelt for de som ønsker å teste og bidra til NORMARC-støtten. På sikt er det selvsagt et mål å gjøre KohaNor overflødig ved å få støtten integrert inn i "selve" Koha.</p>
<p>Prosjektet består egentlig av to deler:</p>
<ol>
<li>støtte for NORMARC-formatet, dvs at formatet vises korrekt i registreringsskjermene og at postene indekseres riktig av Zebra</li>
<li>norske default- og eksempelverdier, slik at man kan få en hel-norsk installasjon ved å gjøre de rette valgene under den normale installasjons-prosedyren</li>
</ol>
<p>Av disse to vil punkt nummer 1 helt klart ha høyest prioritet.</p>
<p>I <a href="http://wiki.github.com/MagnusEnger/KohaNor">wikien</a> på GitHub redegjør jeg kort for <a href="http://wiki.github.com/MagnusEnger/KohaNor/setup">oppsettet</a> av KohaNor og ikke minst hvilke <a href="http://wiki.github.com/MagnusEnger/KohaNor/files">filer</a> som trengs å legges til (denne lista er <em>ikke</em> komplett!).</p> 
<p>Har du lyst til å bidra? Ta kontakt!</p>
