---
layout: post
title: Koha er (mye) mer enn Libriotech!
created: 1349078917
categories:
- nyheter
- koha
---
<p>Av og til får jeg høre at <a href="http://koha-community.org/">Koha</a> er for sårbart til å satse på, fordi det bare er jeg som driver med det. Dette er en misforståelse som burde være relativt enkel å oppklare:</p>

<ul>

<li>Internasjonalt er det <a href="http://koha-community.org/support/paid-support/">mer enn 30 små og store selskaper</a> som gjør det samme som Libriotech, dvs selger tjenester knyttet til Koha. De største per i dag er nok Libriotech sin franske samarbeidspartner <a href="http://drupal.biblibre.com/en">BibLibre</a>, med 19 ansatte. Og alle disse selskapene bidrar til å forbedre <em>den samme</em> programvaren. Dette er kanskje en fremmed tanke når man er vant til lukket programvare, men innen fri programvare er det nettopp slik det fungerer.</li>

<li>I tillegg til Koha-selskapene kommer det også bidrag fra utviklere som er ansatt i bibliotek som bruker Koha. Rijksmuseum i Nederland var for eksempel en viktig bidragsyter til versjon 3.8.0.</li>

<li>Per 3. september er det <a href="http://git.koha-community.org/gitweb/?p=koha.git;a=blob;f=docs/history.txt;hb=HEAD#l631">189 mennesker</a> som har bidratt med kode til Koha. (I tillegg er det et antall mennesker som bidrar med dokumentasjon, oversetting osv som ikke kommer med i dette tallet.)</li>

<li>Disse høye tallene skyldes ikke bare at Koha har en lang historie (12 år). I den nyeste hovedversjonen (3.8.0) var det med bidrag fra <a href="http://blog.bigballofwax.co.nz/2012/04/24/statistics-for-koha-3-8-0/">71 utviklere, fordelt på 26 organisasjoner</a>. Disse bidragene kom i løpet av en 6 måneders periode.</li>

</ul>

<p>Så med andre ord: Koha er heldigvis mye mer enn bare Libriotech!</p>
