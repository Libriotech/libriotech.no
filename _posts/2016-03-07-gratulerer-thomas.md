---
layout: post
title: Gratulerer, Thomas! 
categories:
- fri programvare
---

[Thomas Brevik](http://bloggbib.net/) kan i disse dager feire 15 år som blogger. 
I sin [jubileumspost](http://bloggbib.net/2016/02/28/15-ar-pa-blogg/) prøver
han seg på å spå om fremtiden, og det er musikk i våre ører:

> Om jeg skal spå om framtiden, og der er jeg notorisk dårlig, så tror jeg at 
fri og åpen programvare vil være førstevalg for de fleste folkebibliotek om 
ikke så alt for lenge. Det er mange grunner til det. Først og fremst handler 
det om kontroll. Bibliotek bør ha kontrollen over både egen programvare og egne 
data. Det er også en økonomisk grunn, i dag går pengene til biblioteksystemer 
inn i firma som skal drive utvikling, men som holder kortene tett til brystet 
og selv velger hvilken vei systemet skal gå. Med åpen programvare er det 
bibliotekene selv som velger retningen og ressursene kan gå direkte inn i den 
utviklingen de ønsker selv. FOSS er ikke billigere, men pengebruken er mer 
direkte knyttet til bibliotekenes egne ønsker og behov.  Og sist, men ikke 
minst, handler det om sikkerhet. Systemene som i dag utvikles for windows og 
apple er alle underlagt problematisk press fra myndigheter som vil ha tilgang 
til data og bruk av systemene. Med FOSS kan man i større grad sikre seg mot 
dette, selv om det aldri blir helt sikkert. Bibliotek har etter min mening et 
ansvar for å sørge for at sikkerheten til de som bruker bilbiotekenenes 
systemer er best mulig og vi må skjerme våre brukere så godt vi kan fra 
overvåkning og misbruk av informasjon fra myndigheter og andre.

Vi kunne ikke sagt det bedre selv. Gratulerer med dagen, Thomas! 

(FOSS = Free, Open Source Software.)
