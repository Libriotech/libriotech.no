---
layout: post
title: Fri programvare for Biblioteknorge?
created: 1299140363
categories:
- nyheter
---
<p>Veldig mange norske bibliotekarer er med på epostlista <a href="http://www.nb.no/cgi-bin/wa?A1=ind1102&L=BIBLIOTEKNORGE">biblioteknorge</a>. Fra tid til annen dukker det opp ønsker om alternativer til denne epostbaserte kanalen, og som regel er det vel "noe web-basert" man ønsker seg - sist dette temaet var oppe var vel i midten av januar, under emnet <a href="http://www.nb.no/cgi-bin/wa?S2=BIBLIOTEKNORGE&L=BIBLIOTEKNORGE&q=diskusjonsforum&s=Facebook+og+Twitter&f=&a=&b=">Facebook og Twitter</a>.</p>

<p>Fri programvare for tradisjonelle diskusjonsfora finnes det en hel skog av - <a href="http://www.phpbb.com/">phpBB</a> er vel et av de største prosjektene. Se Wikipedia-siden <a href="http://en.wikipedia.org/wiki/Comparison_of_Internet_forum_software_%28PHP%29">Comparison of Internet forum software (PHP)</a> for flere. Men det slo meg at det kunne være interessant å se på noen litt alternative løsninger også, som en illustrasjon av hva fri programvare har å by på på dette området:</p>

<p><a href="http://www.slashcode.com/">Slashcode</a> - Programvaren bak <a href="http://slashdot.org/">Slashdot</a>. Et system basert på "saker" og kommentarer, og med et sofistikert system for vekting og filtrering av kommentarer.</p>

<p><a href="http://codex.wordpress.org/Create_A_Network">Multisite WordPress</a> - En egenskap ved <a href="http://wordpress.org/">WordPress</a> som gjør det mulig å ha så mange blogger man vil i én installasjon. Her kunne alle få sin egen blogg og bruke identiteten sin til å kommentere på andres blogger. En stor fordel ville være at diskusjonene ville bli en del av den større bloggosfæren.</p>

<p><a href="http://www.elgg.org/">Elgg</a> - "Elgg is an award-winning social networking engine, delivering the building blocks that enable businesses, schools, universities and associations to create their own fully-featured social networks and applications."</p>

<p><a href="https://github.com/diaspora/diaspora/wiki/Installing-and-Running-Diaspora">Diaspora</a> - Et system for distribuerte sosial nettverk.</p>

<p>Det er sikkert flere ting som kunne egne seg? Saver du din favoritt her? Kommentér!</p>
