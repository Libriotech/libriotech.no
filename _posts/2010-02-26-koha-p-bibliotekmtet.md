---
layout: post
title: Koha på Bibliotekmøtet
created: 1267180746
categories:
- nyheter
---
<p>Skal du på <a href="http://www.bibliotekmote.no/">Bibliotekmøtet</a> på Hamar, 16. - 19. mars? Det skal Libriotech, så da får du muligheten til å lære mer om det frie biblioteksystemet <a href="http://koha-community.org/">Koha</a> og annen fri programvare for bibliotek.</p>
<p>Libriotech skal stå på stand nummer to i Hamarhallen. På standen vil du i tillegg til undertegnede kunne møte Nicolas Morin fra Libriotech sin franske samarbeidspartner <a href="http://www.biblibre.com/">BibLibre</a> hele onsdagen og torsdagen. BibLibre består i dag av 3 bibliotekarer og 7 utviklere, og har hjulpet over 100 franske bibliotek med å ta i bruk Koha. Dette er et av de aller største og tyngste Koha-miljøene, så her blir det de beste muligheter for å få svar på alt du måtte lure på når det gjelder mulighetene for å ta i bruk Koha som biblioteksystem i Norge.</p>
<p>Libriotech sin stand vil neppe bli den mest "flashy" og ikke vil den flomme over av gratis "stash" heller, men dersom du ønsker å snakke med en leverandør som brenner for å gi bibliotekene programvare de selv kan ta styringen over så bør du ikke gå utenom!</p>
