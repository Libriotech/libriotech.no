---
layout: post
title: 'Pressemelding: BibLibre og Libriotech samarbeider'
created: 1264541056
categories:
- nyheter
---
<p>Lyon, Frankrike og Bodø, Norge - 26. januar 2010</p>

<p>BibLibre og Libriotech har gleden av å annonsere et samarbeid med sikte på å tilby tjenester knyttet til Koha, Evergreen og annen fri programvare i Norge.</p>

<p>Fri programvare, og spesielt Koha, har fått en stadig sterkere posisjon i bibliotekmarkedet, og mange bibliotek har inngått avtaler om teknisk støtte og andre tjenester gjennom BibLibre. Samarbeidet mellom BibLibre og Libriotech gir et lokalt selskap som kan bistå norske bibliotek med Koha og annen fri programvare, inkludert teknisk støtte. </p>

<p>BibLibre og Libriotech vil begge være representert på det 72. Bibliotekmøtet på Hamar i mars 2010, for å svare på spørsmål bibliotekene måtte ha om Koha og annen fri programvare. </p>

<p>Nicolas Morin, administrerende direktør i BibLibre sier: "Dette samarbeidet med Libriotech er viktig for oss: nå kan vi tilby tjenester skreddersydd etter behovene til norske bibliotek. Libriotech er en naturlig samarbeidspartner for oss: et lite selskap som allerede kan vise til erfaringer med Koha. Vi har utvekslet ideer og prosjekter med norske bibliotek i året som har gått, og vi føler at samarbeidet med Libriotech gir oss mulighetene til å ta dette videre til neste nivå og samarbeide om større prosjekter med disse bibliotekene."</p>

<p>Magnus Enger, grunnlegger av Libriotech, sier: "Libriotech har begynt å etablere seg selv og Koha som et seriøst alternativ i det norske bibliotekmarkdet.  De første kundene er på plass, inkludert det høyt profilerte biblioteket ved Sjøkrigsskolen i Bergen, ledet av bibliotekar, blogger og forfatter Thomas Brevik (http://lib1point5.wordpress.com/). Å samarbeide med et selskap som BibLibre gir Libriotech fordeler i form av tilgang til deres dype kjennskap til, og årelange erfarng med, fri programvare for bibliotek generelt og Koha spesielt. Jeg gleder meg over den muligheten dette gir Libriotech til å hjelpe norske bibliotek med å ta i bruk fri programvare."</p>

<p>Om BibLibre<br />
BibLibre er den ledende tilbyderen av løsninger basert på fri programvare, med sete i Europa. Koha ble startet i år 2000 som det første integrerte biblioteksystemet tilgjengelig som fri programvare. BibLibres tidlige medvirkning i prosjektet har gitt firmaet dyptgående kunnskaper om bibliotek og bibliotekarers behov i en tid preget av allestedsnærværende Internett og åpne data. På grunnlag av denne kunnskapen tilbyr BibLibre nå et bredt spekter av tjenester til bibliotek: utvikling, hosting og støtte for fri programvare for bibliotek over hele verden.<br />For mer informasjon, se <a href="http://www.biblibre.com/english">http://www.biblibre.com/english</a></p>

<p>Om Libriotech<br />
Libriotech ble grunnlagt av bibliotekar Magnus Enger i juni 2009, for å tilby tjenester knyttet til fri programvare til norske bibliotek. I oppstartsfasen vil dette først og fremst dreie seg om tjenester knyttet til Koha. Tjenester som tilbys er installasjon/"hosting", migrering av data, opplæring, vedlikehold og utviking.<br />For mer informasjon, se: <a href="http://libriotech.no/">http://libriotech.no/</a></p>

<p>Pressekontakt: Nicolas Morin, nicolas.morin[at]biblibre.com, +33-491813508</p>

<p>Se også <a href="http://www.biblibre.com/blog/entry/biblibre-and-libriotech-provide-support-koha-evergreen-open-source-software-norway">engelsk versjon</a> hos BibLibre.</p>
