---
layout: post
title: Koha-konferanse i Oslo 10. - 11. desember 2013
created: 1383223940
categories:
- koha
- nyheter
---
<p>Biblioteket ved NITH i samarbeid med Libriotech har gleden av å kunne invitere til norgeshistoriens første konferanse for alle som bruker eller er interessert i det frie biblioteksystemet Koha!</p>

<p>Det er etter hvert en del bibliotek i Norge som bruker Koha, og kanskje er det enda flere som er interessert i å lære mer om systemet? Målet for konferansen er å bringe disse sammen for utveksling av erfaringer og overføring av kunnskap. Et mål er at de som er nysgjerrige på Koha skal kunne høste av erfaringene til de som har hatt systemet i daglig bruk en stund.</p>

<p>Om Koha: Koha er et 100% web-basert biblioteksystem som har vært i bruk siden januar 2000, og som i dag brukes av tusenvis av små og store bibliotek over hele verden. Systemet er tilgjengelig under en fri lisens, som betyr at hvem som helst kan ta systemet i bruk, uten å betale lisenser eller spørre noen om lov.</p>

<p>Tid:<br />
- Konferanse: 10. desember 2013, klokka 09.30 til 16.00<br />
- Workshop: 11. desember 2013, klokka 09.00 til 15.30<br />
Fullt program: <a href="http://nith.no/studentliv/studentvelferd/bibliotek/koha-konferanse-2013">http://nith.no/studentliv/studentvelferd/bibliotek/koha-konferanse-2013</a><br />
Sted: Hos NITH, innerst i Galleri Oslo, rett ved siden av Oslo S<br />
Pris: Gratis!<br />
Målgruppe: Bibliotek og bibliotekarer som bruker Koha. Bibliotek og bibliotekarer som er nysgjerrige på Koha.<br />
Påmelding: <a href="https://www.surveymonkey.com/s/XSKH6HB">https://www.surveymonkey.com/s/XSKH6HB</a><br />
Frist for påmelding: Fredag 6. desember</p>
