---
layout: post
title: På veien mot en Koha-organisasjon
created: 1253047541
categories:
- nyheter
---
<p>Det kom ingen klare konklusjoner ut av <a href="http://wiki.koha.org/doku.php?id=meetingnotes09sep15">kveldens møte på IRC</a> om <a href="http://wiki.koha.org/doku.php?id=kohafoundation">opprettelsen av en Koha Foundation eller lignende</a>, men det var enighet om å undersøke følgende alternative organisasjoner som mulige moder-organisasjoner man kan krype under vingene til i starten:</p>
<ul>
<li><a href="http://www.ifla.org/">IFLA</a> (foreslått av "vår egen" Thomas Brevik)</li>
<li><a href="http://www.spi-inc.org/">Software in the Public Interest</a></li>
<li><a href="http://www.library.org.nz/">Horowhenua Library Trust</a></li>
<li>En egen, nystartet organisasjon, bare for Koha (Mitt inntrykk var at mange mener at dette vil ta for mye tid og krefter i oppstartfasen, og at vi bør finne et enklere alternativ som en start)</li>
</ul>
<p>Møtet gav seg selv 2 uker til å undersøke og dokumentere disse alternativene på wikien, og etter den tid vil det bli holdt en avstemming, der alle som vil være med får 1 stemme.</p>
<p>En <a href="http://doodle.com/mobile/overview.html?pollId=bubb4xrqs54qgpwx">spørrendersøkelse</a> om hva organisasjonen skal beskjeftige seg med er under vegs.</p>
<p>Marshall Breeding har skrevet <a href="http://www.librarytechnology.org/blog.pl?ThreadID=126&BlogID=1">An open letter to the Koha community</a> der han oppfordrer til en bibliotek-styrt organisering, i motsetning til dagens situasjon der det er leverandører og utviklere som er mest engasjert. Dette har etter min mening mye for seg, men problemet er at man ikke kan sitte og vente på at bibliotekene skal engasjere seg, heller...</p>
<p style="font-weight: bold;">Oppdatering 2009-09-16 kl. 08.44:</p>
<p>Her er mer fra og om gårdagens møte:</p>
<ul>
<li><a href="http://stats.workbuffer.org/irclog/koha/2009-09-15#i_303719">IRC logg</a></li>
<li><a href="http://wiki.koha.org/doku.php?do=show&id=meetingnotes09sep15">Referat/oppsummering</a></li>
<li><a href="http://wiki.koha.org/doku.php?do=show&id=kohaheldbyfoundation">Comparison chart of foundations</a>, dvs en sammenligning av HLT, SPI og IFLA, med tanke på å skape et beslutningsgrunnlag for den avgjørelsen som skal tas om ca to uker.</li>
</ul>
