---
layout: post
title: 'Vær med og test Koha 3.2 pre-alpha! '
created: 1265019683
categories:
- nyheter
---
<p>For 17 måneder siden delte utviklingen av Koha seg i to grener:</p>
<ul>
<li>en vedlikeholdsgren for Koha 3.0, som siden har gått gjennom opppdateringer som 3.00.01, 3.00.02 osv. Dette har bare dreid seg om feilretting og nye oversettelser, ikke nye "features". </li>
<li>en utviklingsgren der <a href="http://wiki.koha.org/doku.php?id=en:development:roadmap3.2">nye "features"</a> har blitt lagt til, i tillegg til feilretting. Det er denne grenen som vil få merkelappen "Koha 3.2" når utviklingen har kommet langt nok</li>
</ul>
<p>6. september ble det erklært en "feature freeze" for utviklingsgrenen, dvs at ingen nye "features" skulle legges til i denne grenen etter den angitte datoen, men at fokus skal ligge på å perfeksjonere og feilrette de "featurene" som allerede er tatt med.</p>
<p>6. september begynner å bli en stund siden, og en alpha-versjon av Koha 3.2 er nå nært forestående. Det betyr at vi går inn i en periode der det er viktig å finne (og rette) flest mulig feil, og jo flere som leter etter feil, jo bedre er det.</p>
<p>For å gjøre det mulig å lete etter feil uten å ha en egen installasjon av Koha har jeg satt opp en installasjon basert på den aller nyeste koden:</p>
<ul>
<li>OPAC: <a href="http://head.bibkat.no/">http://head.bibkat.no/</a></li>
<li>Internt: <a href="http://head.bibkat.no:8080/">http://head.bibkat.no:8080/</a></li>
<li>Brukernavn: demo, passord: demo (både til OPAC og internt)</li>
<li>Verdt å merke seg: 
<ul>
<li>Dette er en "default" installasjon, dvs at den mangler all støtte for NORMARC osv.</li>
<li>Alle eksempeldata er importert.</li>
<li>Installasjonen vil bli oppgradert fortløpende, alle lagrede data kan forsvinne under oppgraderingene.</li>
</ul> 
</li>
</ul>
<p>Se <a href="http://wiki.koha.org/doku.php?id=bugreportingfornewbies">Bug/Enhancement Reporting Guidelines</a> for tips om hvordan man rapporterer feil.</p>
<p>PS: Høres det rart/skummelt ut med programvare som er tilgjengelig selv om den inneholder feil? Det er sånn fri programvare fungerer - programvaren er tilgjengelig under alle stadier av utviklingen,  selv om den inneholder kjente feil og mangler. Poenget er at man ikke bruker denne versjonen i de installasjonene man faktisk bruker, men at man har en "stabil" versjon (for Koha er det nå 3.00.05) som man faktisk bruker, og en utviklingsversjon der utviklingen skjer. "Vanlige" brukere av programvare trenger normalt ikke tenke på utviklingsversjonen, men på den annen side er det, som nevnt, en fordel om flest mulig er med på å lete etter feil og mangler under veis i utviklingen.</p>
<p>God jakt!</p>
