---
layout: post
title: Ny hjemmeside for Koha
created: 1265186645
categories:
- nyheter
---
<p>Som tidligere nevnt har det vært en del turbulens knyttet til det USAnske firmaet LibLime den siste tiden. Et av de største problemene har vært at de har administrert innholdet på koha.org, og ikke tillatt noen utenfor firmaet å gjøre endringer der. Dette har medført at siden ikke har blitt oppdatert når det har kommet nye versjoner og at siden med oversikt over <a href="http://koha-community.org/support/paid-support/">tilbydere av betalt support</a> ikke har blitt oppdatert. Nå er vi i den situasjonen at PTFS er i ferd med å kjøpte opp LibLime, noe som ser ut til å ta lenger tid enn antatt. I den perioden oppkjøpet pågår er det liten grunn til å tro at LibLime vil legge om kursen når det gjelder tilgang til å redigere koha.org. Samtidig er PTFS foreløpig ikke i en posisjon hvor de kan gi slik tilgang, i og med at handelen ikke er i boks enda, og det er høyst uvisst hvor lang tid PTFS vil trenge på å bestemme seg for hva de skal gjøre med koha.org etter at salget er i boks. Dette innebærer at vi står over for en periode av ukjent varighet uten tilgang til koha.org, samtidig som mye spennende skjer rundt utviklingen av Koha (mer om det i neste bloggpost).</p>
<p>For å bøte på denne situasjonen ble det på et IRC-møte i går kveld norsk tid <a href="http://stats.workbuffer.org/irclog/koha/2010-02-02#i_382191">bestemt</a> å registrere et nytt domene og sette opp en ny, midlertidig hjemmeside for Koha, der "the community" har full kontroll. Valget falt på domenet <a href="http://koha-community.org/">koha-community.org</a> og dette domenet ble <a href="http://stats.workbuffer.org/irclog/koha/2010-02-02#i_382261">registrert</a> i navnet til <a href="http://www.library.org.nz/">HLT</a> (som er utpekt til å ivareta felles goder inntil en selvstendig Koha-organisasjon er etablert) under møtet. Frivillige meldte seg til å "hoste" og sette opp hjemmesiden, og en times tid etter at møtet var ferdig var DNS for domenet <a href="http://stats.workbuffer.org/irclog/koha/2010-02-02#i_382608">på plass</a>. Og i morges norsk tid var en skinnende ny hjemmeside på plass. (Den nye hjemmesiden benytter <a href="http://mu.wordpress.org/">WordPressMU</a>, som selvsagt er fri programvare.) Snakker om effektivt arbeid!</p>
<p>Som nevnt er denne nye hjemmesiden en midlertidig løsning på et (forhåpentligvis) forbigående problem. Hvis og når "the community" igjen får kontroll over koha.org vil det bli vurdert om den midlertidige hjemmesiden skal gjøres permanent, eller om man skal oppdatere den eksisterende hjemmesiden. Det vil uansett bli satt opp automatisk videresending fra koha-community.org til koha.org.</p>
<p>Kommentarer</p>
<ul>
<li>Joann Ransom: <a href="http://library-matters.blogspot.com/2010/02/koha-community-rocks.html">The Koha Community rocks!</a></li>
<li>MJ Ray: <a href="http://www.news.software.coop/welcome-to-koha-community-org/886/">Welcome to Koha-Community.org</a></li>
<li>Nicole Engard: <a href="http://www.web2learning.net/archives/3541">Gotta Love the Koha Community</a> - <q>We (the community) know who we are and where we want the software to go – and we know how to work together to get things done!</q></li>
<li>Lee Phillips: <a href="http://leephillips2.wordpress.com/2010/02/03/koha-community-launches-wp-page/">Koha Community launches WP page</a> - <q>The resourceful can-do attitude of the Koha Community should be an inspiration to all FOSS folks. I know they inspire me!</q></li>
<li>Nicole Engard & ByWater Solutions: <a href="http://bywatersolutions.com/?p=360">The Koha Community is as Strong as Ever</a> - <q>We talked about it – we worked together- and we came to a decision. This is the true Koha Community – this is how we work together – no turmoil to be found.</q></li>
</ul>
