---
layout: post
title: Statsbudsjettet 2010
created: 1255423284
categories:
- nyheter
---
<p>Statsbudsjettet for 2010 foreligger nå. Ved hjelp av stikkordregisteret finner man følgende om <a href="http://www.statsbudsjettet.no/Statsbudsjettet-2010/Statsbudsjettet-fra-A-til-A/Fri-programvare/">fri programvare</a>:</p>
<blockquote><p>Satsingen på fri programvare fortsetter i 2010. Deling av programvare kommer organisasjoner, virksomheter og innbyggere til gode. <strong>Mer bruk av fri programvare i offentlig sektor</strong> kan redusere leverandørbindinger som kan være usunne for konkurransen i programvaremarkedet. Fri programvare kan også skape grunnlag for økt kompetanseutvikling og innovasjon i samfunnet. Regjeringen foreslår å bevilge 4,3 millioner kroner til Friprogsenteret, det nasjonale kompetansesenteret for fri programvare. Friprogsenteret har som oppgave å øke kompetansen på og fremme bruk av fri programvare i offentlig sektor.</p></blockquote>
<p>Og om <a href="http://www.statsbudsjettet.no/Statsbudsjettet-2010/Statsbudsjettet-fra-A-til-A/Sprak-litteratur-og-bibliotek/">bibliotek</a>:</p>
<blockquote><p>For Nasjonalbiblioteket foreslår Regjeringen en økning på om lag 22,6 millioner kroner. I tillegg til midlene til språkbanken omfatter økningen blant annet midler til digitalisering av samlingene ved Nasjonalbiblioteket, videreføring av prosjektet Bokhylla.no og utvikling av nasjonalt biblioteksøk. Økningen skal dessuten dekke kostnader i forbindelse med avviklingen av kongress for The International Federation of Film Archives (FIAF).</p>
<p>Det foreslås en bevilgning på 6 millioner kroner til gjennomføringen av et nasjonalt leseår i 2010, som start på en nasjonal lesekampanje frem til 2014.</p><p>[...]</p>
<p>Det foreslås videre en økning på til sammen 3 millioner kroner til <strong>bibliotekutvikling</strong> og etablering av en ordning med <strong>modellbibliotek</strong>, i tillegg til 1 million kroner til kompetanseutvikling i bibliotekene.</p>
<p>Videre er foreslås en økning på 1,2 millioner kroner til Norsk lyd- og blindeskriftbibliotek, 0,5 millioner kroner til Leser søker bok og en økning på 2,5 millioner kroner til bibliotektjeneste i fengsler.</p><p>(Mine uthevinger.)</p></blockquote>
<p>Hva om vi slo sammen intensjonene i disse to bolkene og fikk på plass et modellbibliotek for fri og åpen programvare? Der all programvare som benyttes, fra operativsystem til katalog og kontorapplikasjoner er fri programvare?</p>
