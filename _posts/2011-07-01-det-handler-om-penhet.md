---
layout: post
title: Det handler om åpenhet
created: 1309514779
categories: []
---
<p>For meg er et av de viktigste salgsargumentene for fri programvare <strong>åpenhet</strong>. For <a href="http://koha-community.org/">Koha</a> sin del manifesterer åpenheten seg for eksempel som åpen tilgang til alle de verktøyene som brukes i utviklingen av systemet:</p>

<ul>
<li><a href="http://koha-community.org/">Hjemmeside</a></li>
<li><a href="http://koha-community.org/support/koha-mailing-lists/">Postlister</a></li>
<li><a href="http://koha-community.org/get-involved/irc/">IRC</a></li>
<li><a href="http://koha-community.org/documentation/">Dokumentasjon</a></li>
<li><a href="http://wiki.koha-community.org/wiki/Main_Page">Wiki</a> med <a href="http://wiki.koha-community.org/wiki/Category:RFCs">RFC'er</li>
<li><a href="http://bugs.koha-community.org/bugzilla3/">Bugtracker</a> hvor alle som registrerer seg kan legge inn feilmeldinger og utviklingsønsker, eller kommentere på ting andre har meldt inn</li>
<li><a href="http://translate.koha-community.org/">Oversettingsverktøy</a></li>
<li><a href="http://git.koha-community.org/gitweb/">Versjonskontrollsystem</a> (som gir mulighet for å klone hele kildekoden, med komplett historikk for alle endringer som er gjort)</li>
<li><a href="http://wiki.koha-community.org/wiki/Category:IRC_Meetings">IRC-møter</a> der saker som angår prosjektet drøftes, inkludert demokratiske valg til sentrale posisjoner</li>
</ul>

<p>Til sammen betyr denne åpenheten at alle som vil kan:</p>

<ul>
<li>Følge med på alt som skjer i prosjektet</li>
<li>Engasjere seg i og påvirke det som skjer i prosjektet</li>
</ul>

<p>I stedet for å være en passiv tilskuer som bare får vite om ting "after the fact" har man fulle muligheter til å engasjere seg direkte i prosjektet, og følge de delene av prosjektet man mener er viktige så tett man bare vil. Og det helt uten å spørre noen om lov eller være betalende kunde hos noen for å komme inn i det gode selskap.</p>

<p>Et annet viktig aspekt ved Koha sin åpenhet er knyttet til inkludering av kode. Det er fullt mulig å tenke seg et prosjekt som formelt sett er fri programvare, men der ett firma allikevel sitter med "bukta og begge endene" og bare lar egne ansatte bidra med kode. Da er prosjektet fritt bare i navnet, ikke i gavnet. Med Koha er det stikk motsatt: nye utviklere oppfordres aktivt til å bidra, noe som blant annet kommer til uttrykk i at det pr i dag er <a href="http://git.koha-community.org/gitweb/?p=koha.git;a=blob;f=docs/history.txt;hb=HEAD#l552">145 utviklere</a> som har fått koden sin inn i Koha. Et av de faglige høydepunktene for meg under KohaCon10 i Wellington var da Release Manager Chris Cormack satte av brorparten av en dag under hackfesten etter selve konferansen til å hjelpe meg og et par andre nykommere i gang med å hacke Koha.</p>

<p>Hvorfor er dette viktig? Fordi det er med på å sørge for at Koha er:</p>
<ul>
<li>styrt av brukernes ønsker og behov, ikke ønskene til ett firma eller én klikk</li>
<li>åpent for nye idéer og nye måter å gjøre ting på</li>
<li>et attraktivt sted å være for flest mulig utviklere, noe som bidrar til raskere løsning på problemer, flere øyne til å oppdage feil og mangler, osv
</ul>

<p>På bakgrunn av dette blir ikke spørsmålet "hvorfor skal man ta sjansen på å bruke fri programvare", men heller "hvordan kan man ta sjansen på å bruke noe som <em>ikke</em> er fri programvare"!</p>
